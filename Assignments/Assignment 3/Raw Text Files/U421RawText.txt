Κλοπ: «Έχει ακόμα δρόμο το πρωτάθλημα»
Πρώτη καταχώρηση: Δευτέρα, 12 Φεβρουαρίου 2018, 11:38
Μπορεί η Λίβερπουλ να επικράτησε στο «Σεντ Μέρις» με 2-0 της Σαουθάμπτον, στο πλαίσιο της 27ης αγωνιστικής της Premier League, ωστόσο ο Γερμανός τεχνικός των «ρεντς» Γιούργκεν Κλοπ εντόπισε λάθη στην εμφάνιση της ομάδας του.
«Δεν ήταν η καλύτερη εμφάνισή μας. Δεν λειτούργησαν όλα σωστά από αυτά που θέλαμε να κάνουμε στο γήπεδο, μας δυσκόλεψε και ο δυνατός αέρας. Το σημαντικό είναι ότι κάναμε τη δουλειά μας και πήραμε τους τρεις βαθμούς» τόνισε αρχικά ο Γερμανός προπονητής και κατέληξε:
«Πετύχαμε το πρώτο γκολ νωρίς, ήρθε και το δεύτερο γκολ σε σωστό χρονικό σημείο και μετά ελέγξαμε απόλυτα το ματς. Θέλουμε να τερματίσουμε εντός τετράδας και χρειαζόμαστε βαθμούς. Δεν θεωρώ ότι μπορούμε να ηρεμήσουμε λόγω του +9 από την Άρσεναλ, αλλά είναι κάτι αυτό το +9. Έχει ακόμα δρόμο το πρωτάθλημα».
Τελευταία ενημέρωση: Δευτέρα, 12 Φεβρουαρίου 2018, 11:41
Διαβάστε επίσης

