Rastorgujevs olimpiskajās iedzīšanas sacensībās izcīna 12. vietu
DELFI Sports
Jānis Bendziks Sporta žurnālists
Latvijas biatlonists Andrejs Rastorgujevs pirmdien Phjončhanas olimpisko spēļu 12,5 kilometru iedzīšanas sacensības izcīnīja 12. vietu, četrās šaušanās pieļaujot četras kļūdas.
Pirms četriem gadiem Soču olimpiskajās spēlēs Rastorgujevs iedzīšanā izcīnīja devīto vietu, bet Phjončhanā svētdien sprinta sacensībās viņš ierindojās 24. pozīcijā.
Francijas sportists Martēns Furkāds kļuva par olimpisko čempionu, šajā distancē triumfējot otrajās olimpiskajās spēlēs pēc kārtas. Viņš finišu sasniedza 32:51,7 minūtēs, četrās šaušanās pieļaujot vienu kļūdu. Sebastjans Samuelsons no Zviedrijas šokējoši finišēja otrajā vietā (+12,0), bet Benedikts Dols no Vācijas izcīna bronzu (+15,1).
Rastorgujevs līderim zaudēja minūti un 37,6 sekundes. Savukārt no TOP 10 viņu šķīra tikai piecas sekundes. Latvietis šis rezultāts bija svarīgs, lai viņš vairotu savas cerīgas iekļūt sacensībās ar masu startu. Savukārt 15. februārī risināsies biatlona klasika jeb 20 kilometru individuālās sacensības.
Tagad savā karjerā Furkāds izcīnījis trīs olimpiskās zelta medaļas, bet divreiz viņš ticis pie sudraba. Savukārt 20 gadus vecais Samuelsons ar sudraba medaļas iegūšanu šokēja biatlona pasauli, jo iepriekš viņš ar individuāliem panākumiem nebija izcēlies. Arī Dolam šī bija pirmā olimpiskā medaļa.
Portāls "Delfi" piedāvāja sacensību teksta tiešraidi, kur var lasīt detalizētu notikumu aprakstu.
Phjončhanas olimpiskās spēles: 12,5 km iedzīšana vīriešiem
Andrejs Rastorgujevs iedzīšanā izcīna 12. pozīciju, līderim zaudējot minūti un 37,6 sekundes. Viņš šajās sacensībās atspēlēja 12 vietas, salīdzinot ar sprintu. Četrās šaušanās latvietim četras kļūdas. 
Martēns Furkāds kļūst par olimpisko čempionu! Viņš finišu sasniedza 32:51,7 minūtēs, četrās šaušanās pieļaujot vienu kļūdu. Sebastjans Samuelsons finišēja otrajā vietā (+12,0), bet Benedikts Dols izcīna bronzu (+15,1).
Rastorgujevs dzenas pēc vietas labāko desmitniekā, pakāpjoties uz 12. pozīciju.
Furkādam trasē ir 31,3 sekunžu pārsvars pār Dolu, bet Dolam priekšā cīņa ar Samuelsonu par sudraba medaļu.
Andrejs Rastorgujevs pēdējā ugunslīnijā pieļāva divas kļūdas, kas viņam neļaus iesaistīties cīņā par medaļām. Viņš trasē atgriezās 13. vietā. 10. vietā ir lietuvietis Kaukēns, un Rastorgujevs no TOP 10 atpaliek septiņas sekundes. 
Vācietis Dols izvirzījās otrajā vietā, bet šokējoši trešajā vietā ierindojas zviedrs Samuelsons.
Furkāds pēdējo šaušanu veica ātri un precīzi. Francijas lielākā cerība uz zelta medaļām šoreiz nepieviļ un dodas pēc sava olimpiskā čempiona titula.
Martēns Furkāds savu pārsvaru pār sekotāju grupu palielinājis līdz 40 sekundēm. Viņš noskaņojies reabilitēties par neveiksmi sprintā. 
https://twitter.com/GeneralisLV/status/963025402036998144
Distancē Rastorgujevs apsteidza lietuvieti, viņš līderim zaudē minūti, bet pusminūte viņu šķir līdz medaļām. Jāsašauj visi mērķi pēdējā šaušanā!
Rastorgujevs šaušanā stāvus pieļāva vienu kļūdu. Viņš sacensības turpina 13. pozīcijā, līderim zaudējot 55,7 sekundes. Mazāk par pusminūti Rastorgujevs atpaliek no TOP3. Tāpat baltieši cīnīsies savā starpā, jo 12 ir Kaukēns. 
Pēc šaušanas stāvus par līderi kļuva Martēns Furkāds, kurš kļūdas nepieļāva. Viņam seko Peifers, kurš kļūdījās vienreiz, kā arī Tarjei Bē, Samuelsons, Šemps, Dols un Bjentegārds.
Distancē Peiferam ir sešu sekunžu pārsvars pār sekotāju grupu. Rastorgujevs 7km kontrolpunktā ierindojas 12. pozīcijā. 
Starp šaušanām var palasīt, ko Baiba Bendika teica pēc iedzīšanas sacensībām: http://www.delfi.lv/sports/news/ziemas-olimpiskas-speles/zinas/bendika-tik-atru-iedzisanu-nebiju-vel-braukusi.d?id=49735701
Rastorgujevs otrajā šaušanā nekļūdījās nevienā no mērķiem un pakāpās uz 14. pozīciju. Līderim viņš zaudē tikai 45 sekundes. Otrā vieta viņam 36 sekunžu attālumā, bet TOP 3 – 34 sekunžu atālumā.
Peifers arī otrajā šaušanā šāva precīzi, saglabājot līderpozīciju. Otrajā vietā izvirzījās Lesers, kuram seko Tarjei Bē, vācietis Šemps, zviedrs Samulelsons un Furkāds. Eberhards pēc vienas kļūdas noslīdēja uz septīto vietu. 
Rastorgujevs trasē atkal ir ātrs un viņš jau pakāpies līdz 17. pozīcijai, bet nākamajā kontrolpunktā viņš ticis vēl divas pozīcijas uz augšu. 
TOP 10 pēc pirmās šaušanas 
Furkāds pieļāva vienu kļūdu un turpināja sacensības astotajā vietā, lietuvietis Kaukēns ierindojas 12. pozīcijā, bet Johannes Bē pakāpies uz 21. pozīciju.
Pirmajā šaušanā sportisti ieradās lielā grupā. Peifers, Eberhards, Dols un Šemps kļūdas nepieļāva un kā līderi atgriezās trasē. Rastorgujevs pieļāva vienu kļūdu un pēc soda apļa veikšanas viņš trasē atgriezās 23. vietā, līderim zaudējot minūti un divas sekundes.
https://twitter.com/Rastorgujevs/status/963020312710467584
Andrejs Rastorgujevs devies trasē! 
12,5 kilometru iedzīšanas sacensības sākušās!
Šajās sacensībās būs interesanti pavērot, kā no neveiksmes atgūsies Pasaules kausa sezonas līderi Martēns Furkāds un Johanness Bē. Furkādam sprintā 8. vieta, bet Bē - 31. vieta. 
Baiba Bendika aizvadīja savas iedzīšanas sacensības, kurās viņa pakāpās sešas vietas uz augšu. http://www.delfi.lv/sports/news/ziemas-olimpiskas-speles/zinas/bendika-phjonchanas-olimpisko-spelu-iedzisana-finise-33-vieta.d?id=49735113
Rastorgujevs trasē dosies ar 24. starta numuru, cenšoties atspēlēt 56 sekunžu deficītu pret sprinta čempionu Arndu Peiferu. Līdz labāko desmitniekam latvieti šķir 21 sekunde.
Pēc sprinta sacensībām Rastorgujevs bija neapmierināts ar savu sniegumu šaušanās, jo viņš pats neesot nostrādājis līdz galam. http://www.delfi.lv/sports/news/ziemas-olimpiskas-speles/zinas/delfi-no-phjonchanas-rastorgujevs-pec-soda-aplu-veiksanas-juta-nogurumu.d?id=49732631
Latvijas biatlonists Andrejs Rastorgujevs pirmdien aizvada olimpiskās iedzīšanas sacensības. Viņš sprintā ierindojās 24. vietā, līderim zaudējot 55,6 sekundes. http://www.delfi.lv/sports/news/ziemas-olimpiskas-speles/zinas/rastorgujevs-olimpiskajas-sprinta-sacensibas-netrapa-tris-merkos-un-finise-top-25.d?id=49732383
Lasi par:

