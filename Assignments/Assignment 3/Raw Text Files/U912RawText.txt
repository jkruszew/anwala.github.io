Το Champions League επιστρέφει με σούπερ ματς
Ρεάλ - Παρί την Τετάρτη
μεγάλο μέγεθος
 
Αρχίζει από την Τρίτη 13 Φεβρουαρίου η φάση των «32» του Champions League η οποία θα διαρκέσει παραπάνω από ένα μήνα (έως 14/3). Το κύριο χαρακτηριστικό της είναι ότι αρκετές από τις 16 συμμετέχουσες, κάποια «μεγαθήρια» του Παγκόσμιου Ποδοσφαίρου, επικεντρώνουν πλέον αποκλειστικά το ενδιαφέρον τους στην Ευρώπη και όχι στα εθνικά πρωταθλήματα.
Ομάδες όπως η Ρεάλ Μαδρίτης, η Μάντσεστερ Γιουνάιτεντ, η Τσέλσι και η Λίβερπουλ έχουν απωλέσει τις ελπίδες κατάκτησης του εγχώριου τίτλου κι έτσι στοχεύουν μόνο στην κατάκτηση του Champions League για να μη θεωρηθεί η χρονιά χαμένη.
Το πιο ενδιαφέρον ζευγάρι της πρώτης νοκ-άουτ φάσης είναι αναμφίβολα το Ρεάλ Μαδρίτης-Παρί Σεν Ζερμέν, με το πρώτο ματς να διεξάγεται την Τετάρτη στο «Μπερναμπέου».
Την αυλαία ανοίγουν οι αναμετρήσεις Γιουβέντους-Τότεναμ και Βασιλεία-Μάντσεστερ Σίτι. Το έτερο άκρως ενδιαφέρον ζευγάρι, Τσέλσι-Μπαρτσελόνα, θα αναμετρηθεί την επόμενη εβδομάδα.
Αναλυτικά το πρόγραμμα:

